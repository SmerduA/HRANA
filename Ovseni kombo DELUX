Dva dopolnjujoča se recepta, preprosta, rastlinska.

OVSENO MLEKO

- 1 enota ovsenih kosmičev
- 3 enote hladne vode
- ščep soli

Vse daj v blender, mešaj max 30s, precedi (jaz uporabim kar vrečko iz blaga za sadje/zelenjavo) in ožemi. V hladilniku lahko mleko hraniš do cca 4 dnji.
Zmlete ovsene kosmiče, ki so ostali v vrečki uporabi v naslednjem receptu. Lahko hraniš v posodi v hladilniku kak teden. Ali pa zmrzneš. (Jaz ponavadi počakam, da se mi nabere malo več 
ovsenih kosmičev in potem naredim nekaj iz njih)

VEGANSKI ŠMORN

- žlica (ali dve) sladkorja
- (mleti oreščki)
- zmleti namočeni ovseni kosmiči (iz prejšnjega recepta)
- žlica kokosove maščobe
- cimet
- kakav
- ščep soli

V ponev stresi sladkor in mlete oreščke (po želji). Počakaj da se malo prepraži in segreje, potem pa dodaj kokosovo maščobo, zmlete ovsene kosmiče, kakav, cimet in sol. Ovsene kosmiče
razgrudi s kuhalnico, tako da se v njih vmešata kakav, cimet in sol. Pražiš na zmernem ognju dokler se ne zapeče in šmorn ne dobi karamelne sladkorne obloge.
